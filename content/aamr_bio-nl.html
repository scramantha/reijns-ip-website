<!DOCTYPE html>
<html lang="nl">
<h2 class="aamr_heading">Bio</h2>
<p>
    Ik ben mijn kantoor begonnen omdat graag wil samenwerken met kleine en groeiende bedrijven met visie. Met mensen die behoefte
    hebben aan een advocaat met zicht op de business en niet alleen een risicoadviseur. Ik zag dat hun behoefte vaak moeilijk
    past in het model van de klassieke juridische dienstverlening en men het dus vaak maar moeten doen met wat de advocatuur
    biedt.
</p>
<p>
    Als advocaat, gespecialiseerd in intellectuele eigendom, deed ik al pro bono werk voor kleine innovatieve bedrijven en dat
    is gegroeid naar een praktijk met zowel individuele uitvinders – werkend vanuit hun eigen schuur – als grote maakindustrie
    en alles daar tussenin; innovatieve mensen met visie voor apps, medical devices, biotech, industriële ontwerpen en voor
    vele andere industrieën. Voor hen heb ik onder meer schetsen helpen groeien tot prototype of productie, R&D-samenwerkingen
    opgezet, IP beschermd, licenties vormgegeven, contracten onderhandeld, rechtszaken gevoerd of omgezet in schikking of
    zelfs in samenwerking.
</p>
<p>
    Ik merkte dat ik het leuker vond om te bouwen met innovatieve bedrijven dan het voeren van lange procedures voor grote farmaceuten.
    Daarom ben ik fulltime een internationale MBA gaan doen om ter voorbereiding op een meer commerciële insteek. Ik heb
    mij onder meer verdiept in startups, competitive- & operations strategy en decision analysis. Reijns IP bouwt hierop
    voort. Praktisch vult het een lacune in de markt – de consultant/advocaat – maar belangrijker: het is doen wat ik leuk
    vind. Ik ben liever samen met een cliënt een complex probleem aan het oplossen dan dat ik achter m’n bureau eindeloze
    risicomemo’s schrijf.
</p>
<p>
    Wie wil kan mijn CV hier bekijken. Ik woon in Amsterdam en ben lid van verschillende beroepsverenigingen als de AIPPI, altijd
    in voor een kennismaking, taalcoach voor vluchtelingen en fervent sporter. Ik ben ook altijd te porren voor een uitdaging;
    het roeien van de Ringvaart Regatta met mijn broer is de volgende op het programma.
</p>
<p translate="no">
    <b>E-mail: </b>
    <a href="mailto:arjan.reijns@reijns-ip.com?Subject=Hallo" target="_top">
    arjan.reijns @ reijns-ip.com</a>
    <br>
    <b>Tel: </b> +31 (0)6 184 333 13
</p>

</html>